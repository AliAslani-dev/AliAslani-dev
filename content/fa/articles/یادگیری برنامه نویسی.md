---
tags: []
ogImage:
  props: {}
  url: /articles/یادگیری برنامه نویسی.png
schemaOrg: {}
head:
  script: []
sitemap:
  videos: []
  images: []
  loc: https://ali-aslani-dev.vercel.app/fa/articles/yadgyry-brnamh-nwysy
title: چگونه برنامه نویسی را شروع کنیم؟
description: " اگر می خواهید وارد دنیای جذاب برنامه نویسی و کسب درآمد از این
  مهارت شوید این مقاله راهنمایی جامع برای انتخاب زبان، ابزار و مسیر یادگیری
  است."
seo:
  title: راهنمای کامل یادگیری برنامه نویسی
  description: معرفی زبان‌های محبوب، منابع رایگان و مراحل گام‌به‌گام برای ورود به
    دنیای برنامه نویسی و کسب درآمد از برنامه نویسی
navigation:
  title: شروع برنامه نویسی
  description: "گام‌های اولیه برای شروع یادگیری برنامه‌نویسی  "
image: /articles/آموزش برنامه نویسی.png
readingTime: "3"
---

# [] چگونه برنامه نویسی را شروع کنیم؟

امروزه برنامه نویسی از مهارت های پر طرفدار در بین افرادی است که به حوزه‌های فناوری علاقه‌مندند.برنامه‌نویسی دیگر یک مهارت تخصصی محدود به مهندسان نرم‌افزار نیست! امروزه هر کسی با یک لپ‌تاپ و دسترسی به اینترنت می‌تواند یادگیری این مهارت را آغاز کند.

## برنامه نویسی چیست؟

برنامه‌نویسی ترکیبی از دانش علمی و مهارت عملی است که نقش پررنگی در توسعه نرم‌افزارها، وب‌سایت‌ها، اپلیکیشن‌های موبایل و حتی سیستم‌های [هوش مصنوعی](https://ali-aslani-dev.vercel.app/fa/articles/ai-guide) دارد. یادگیری برنامه‌نویسی نه‌تنها می‌تواند فرصت‌های شغلی گسترده‌ای را در ایران و خارج از کشور برای شما ایجاد کند، بلکه به‌عنوان یکی از مسیرهای مهم مهاجرت کاری نیز شناخته می‌شود. در دنیای امروز که فناوری با سرعتی چشمگیر پیشرفت می‌کند، تسلط بر مهارت برنامه‌نویسی می‌تواند آینده شغلی شما را تضمین کند و شما را در بازار کار داخلی و بین‌المللی به یک متخصص ارزشمند تبدیل نماید.

## برای یادگیری برنامه نویسی چقدر زمان لازم است؟

اگر روزانه ۲ تا ۳ ساعت به یادگیری اختصاص دهید، معمولاً در مدت ۳ تا ۶ ماه می‌توانید به یک سطح متوسط برسید. اما یادگیری تنها با تئوری کافی نیست؛ تمرین عملی و پروژه‌محور عامل کلیدی پیشرفت است.

## تفاوت بک اند و فرانت اند چیست؟

فرنت اند(Frontend):بخش گرافیکی است در واقع هر چیزی که کاربر می بیند و لمس می کند مانند طراحی ظاهر سایت، دکمه‌ها، فرم‌ها و صفحات.

بک اند(Backend):بخش پنهان سیستم که کاربر آن را نمی‌بیند.مدیریت دیتابیس، ثبت اطلاعات، ورود/خروج کاربران و منطق اصلی برنامه اینجا انجام می‌شود.

## چگونه برنامه نویسی یاد بگیریم؟

در ادامه با هم به بررسی گام هایی می پردازیم که به شما برای یادگیری آسان تر و سریع تر برنامه نویسی کمک می کند:

### گام اول:هدف شما از یادگیری برنامه نویسی چیست؟

قبل ازهر چیز، باید بدانید چرا می‌خواهید برنامه‌نویسی را یاد بگیرید.

·      آیا می‌خواهید یک وب‌سایت بسازید؟

·      یک اپلیکیشن موبایل بسازید؟

·      یا وارد حوزه جذاب هوش مصنوعی شوید؟

تعیین هدف باعث می‌شود مسیر یادگیری‌تان کوتاه‌تر و آسان و متمرکز باشد.

### گام دوم:چه زبان برنامه نویسی را یاد بگیریم؟

هر زبان برنامه‌نویسی برای یک هدف و ایده خاص مناسب‌تر است. به عنوان مثال:

·      زبان برنامه نویسی پایتون(Python): برای شروع مسیر یادگیری برنامه نویسی گزینه مناسبی است و در حوزه های هوش مصنوعی، تحلیل داده، توسعه وب و... کاربرد دارد.

·      زبان برنامه نویسی جاوااسکریپت(JavaScript): پرکاربردترین زبان وب برای ساخت وب‌سایت‌ها و اپلیکیشن‌های تحت وب و دارای سختی متوسط برای شروع یادگیری است اما یکی از پرتقاضاترین مهارت ها در ایران و خارج از کشور است.

·     تایپ اسکریپت(TypeScript):برای پروژه‌های بزرگ وب و موبایل نسخه پیشرفته‌تر و ایمن‌تر از جاوااسکریپت(JavaScript) 

·      جاوا(Java):برای ساخت و توسعه اپلیکیشن‌های اندروید، اپلیکیشن های سازمانی و سیستم‌های بزرگ کاربرد دارد اما نسبت به جاوااسکریپت و پایتون یادگیری سخت تری دارد چون قواعد و ساختارهای این زبان رسمی تر و مفصل تر هستند.

·      سی پلاس پلاس(++C):خیلی سریعه و برای ساخت بازی‌ها، نرم‌افزارهای گرافیکی، موتورهای سه‌بعدی و برنامه‌های سنگین استفاده میشه و به طور کلی برای شروع یادگیری برنامه‌نویسی توصیه نمی‌شود، زیرا هم یادگیری آن نسبتاً سخت است و هم فرصت‌های شغلی و بازار کار محدودی دارد.

بهتر است ابتدا با یک زبان ساده و پرکاربرد مثل پایتون(Python )یا جاوااسکریپت (JavaScript)یادگیری مهارت برنامه نویسی راشروع کنید.

### گام سوم:یادگیری مفاهیم پایه برنامه نویسی

قبل از رفتن سراغ پروژه‌های پیچیده، باید با مفاهیم پایه برنامه نویسی آشنایی داشته باشید:

·      متغیرها و انواع داده

·     عملگرها (Operators)

·     ساختارهای کنترلی

·      توابع(Functions)

·     اشکال‌زدایی (Debugging)

این مفاهیم در همه زبان‌ها مشترک هستند و یادگیری‌شان شما را برای ورود به هر تکنولوژی آماده می‌کند.

### گام چهارم:تمرین برنامه نویسی و پروژه سازی

برنامه‌نویسی مهارتی است که با تمرین عملی یاد گرفته می‌شود.

مثلاً می‌توانید:

·      یک ماشین‌حساب ساده بسازید.

·      یک وب‌سایت شخصی طراحی کنید.

·      یک بازی ساده مثل حدس عدد کدنویسی کنید.

### در ادامه منابع رایگان آموزش برنامه نویسی که می توانند مسیر یادگیری شما را هموار کنند می پردازیم:

سایت‌های آموزشی: W3Schools، FreeCodeCamp، Codecademy

دوره‌های ویدئویی: دوره‌های Udemy، [Coursera](https://www.coursera.org/courseraplus/?utm_content=ad_b2c_namer_25-08_aug-25-promo_30off_gg_x_en\&utm_medium=sem\&utm_source=gg\&utm_campaign=b2c_namer_x_coursera_ftcof_courseraplus_cx_dr_bau_gg_sem_bd-ex_us-ca_en_m_hyb_25-04_core-exact\&campaignid=22465087598\&adgroupid=178346929196\&device=c\&keyword=coursera\&matchtype=e\&network=g\&devicemodel=\&creativeid=770413468762\&assetgroupid=\&targetid=kwd-36262515261\&extensionid=\&placement=\&gad_source=1\&gad_campaignid=22465087598\&gbraid=0AAAAADdKX6bkMs6O6PFOq5IDWPvd-XOWq\&gclid=CjwKCAjw2brFBhBOEiwAVJX5GEJl0Kf0xN1WsEcqPBaLjOE5Ti5AidBPi_FZyuMEShC4n8Pg4e97HxoCv7kQAvD_BwE)، فرادرس

کتاب‌ها: "Automate the Boring Stuff with Python"

و در آخر سعی کنید همیشه اخبار حوزه تکنولوژی را دنبال کنید تا از دنیای در حال پیشرفت برنامه نویسی جا نمانید!
